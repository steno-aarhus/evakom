---
title: "EvaKom - Effektevaluering af kommunale uddannelsestilbud til borgere med Type 2-Diabetes"
---

## Om projektet

EvaKom er et kvalitetsudviklingsprojekt, der undersøger effekten af
lokalt udviklede kommunale uddannelsestilbud til borgere med Type
2-Diabetes. Alle kommuner i Region Midtjylland kan deltage i projektet
og få deres tilbud evalueret.

Formålet med projektet er at evaluere eksisterende kommunale tilbud
målrettet borgere med type 2-diabetes. Den enkelte kommunes tilbud
beskrives og effekter af et samlet forløbet evalueres. Hvis muligt
foretages en samlet vurdering af de lokalt udviklede tilbud på tværs af
de deltagende kommuner.

Evalueringen baseres på følgende effektmål, der som minimum evalueres:

-   Deltageres opfattelse af at kunne tage vare på og mestre sin egen
    diabetesbehandling (Perceived Competence in Diabetes scale (PCD))
-   Udvalgte sundhedsindikatorer, der øger risiko for diabetiske
    (sen)komplikationer
-   Sundhedsøkonomisk analyse, der sammenholder økonomiske ressourcer
    med klinisk relevante effekter

Hvis den enkelte kommune ønsker det, kan evalueringen udvides med flere
effektmål.

Der er stadig mulighed for, at flere kommuner kan blive en del af
projektet. Tag fat i projektleder Tina Quist, hvis I gerne vil høre mere
om et samarbejde.

## Fordele ved at deltage

Ved at deltage i projektet, får jeres kommune:

-   En videnskabelig evaluering af effekterne af jeres lokalt udviklede
    tilbud.
-   Tilpassede effektmål, hvis der er særlige effekter, I ønsker vi skal
    belyse.
-   En sundhedsøkonomisk analyse af jeres tilbud.
-   Erfaring med at deltage i videnskabelige projekter og styrket
    samarbejde mellem kommunen og forskere
-   En medvirkende rolle i at skabe evidens som kan spille ind i den
    kommende sundhedsreform

::: content-hidden
## Video

Hør Jakob Kirkegaard fra Favrskov kommune fortælle hvorfor de har valgt
at få evalueret til deres tilbud til borgere med type 2-diabetes.

{{< video URL_TO_VIDEO >}}
:::

## Ofte stillede spørgsmål

<details>

<summary>**Hvordan er evalueringen designet og hvad betyder det for
os?**</summary>

Evakom er designet som et lodtrækningsstudie med venteliste.

For at opnå statistisk styrke til meningsfulde konklusioner, skal
evalueringen baseres på i alt 48 borgere, hvoraf - 32 borgere starter på
forløbet med det samme - 16 borgere venter ca. 3 måneder med at starte i
forløb.

Der er ikke fastlagt en tidsbegrænsning for, hvor længe det kan tage at
rekruttere 48 borgere.

Når en borger tilbydes et forløb målrettet borgere med type 2-diabetes,
informeres borgeren om projektet. Hvis borgeren ønsker at deltage
underskrives en samtykkeerklæring. Derefter vil I ved hjælp af et
computersystem (REDcap) tilfældigt tildele borgeren at starte med det
samme (fx opstart på næste hold), eller sætte borgeren på venteliste.
Borgerne bliver automatisk randomiseret ud fra en 2:1 nøgle, hvilket
betyder at dobbelt så mange borgere kommer i gang med det samme i
forhold til hvor mange borgere, der kommer på venteliste. Uanset om
borgeren starter med det samme eller tildeles venteliste skal borgeren
gennemføre få målinger/tests hos jer og borgeren skal besvare et
spørgeskema elektronisk hjemmefra. Målinger/test og besvarelse af
spørgeskema gentages når forløbet er slut eller når borgeren har været
fem måneder på venteliste.

</details>

<details>

<summary>**Hvilke målinger og test skal vi udføre?**</summary>

Omfanget af målinger og test afhænger af hvilke effektmål I ønsker at
belyse. Som minimum skal der foretages en måling af taljeomfang og
gennemføres en 6 minutters gangtest samt en 30 sekunders rejse-sætte sig
test.

</details>

<details>

<summary>**Hvad er de næste skridt, hvis vi er interesserede i at
deltage?**</summary>

-   *Tilpasning og planlægning:* Hvis I er interesserede i at deltage,
    aftaler vi et møde hvor spørgsmål kan afklares og hvor vi drøfter,
    hvordan projektet kan tilpasses jeres ønsker, behov og kapacitet.
    Desuden vil vi sammen lave en tidsplan for projektet.

-   *Det juridiske:* Når vi har fastlagt en plan og I føler jer klædt på
    til at indgå i projektet, skal både vi og I underskrive en
    databehandleraftale.

-   *Opkvalificering og support:* Vi aftaler nogle møder for at hjælpe
    jer godt i gang med evalueringen og oplære relevante medarbejdere i
    dataindsamling. Projektleder for projektet er tilgængelig til at
    besvare spørgsmål og yde support undervejs. Der vil løbende afholdes
    korte møder for at adressere eventuelle udfordringer, give feedback
    på samarbejdet og sammen vurdere projektets fremdrift.

-   *Det økonomiske:* Projektet er tilrettelagt med egenfinansiering og
    hver samarbejdspartner afholder derfor egne udgifter til
    gennemførelse af projektet. Deltagende kommuner afholder vanlige
    udgifter til gennemførelse af forløbet samt udgifter forbundet med
    at deltage i evalueringen herunder personaletid til: Deltagelse i
    projektmøder (planlægning og opfølgningsmøder), besvarelse af
    spørgeskema/interview om ressourceforbrug, oplæring i procedurer
    samt indsamling og indrapportering af data i form af udsendelse af
    links til spørgeskemaer, målinger og tests af deltagere ved baseline
    og afslutning af forløb. Steno Diabetes Center Aarhus afholder
    udgifter til evalueringen i form af projektledelse, understøttelse
    (herunder oplæring i procedurer), databearbejdning og
    afrapportering.

</details>

## Kontakt

### Tina Quist

::: {layout-ncol="2"}
-   Projektleder og kontaktperson
-   Mail: tina.quist\@rm.dk
-   Tlf. 2434 6347

![](images/tina.jpg){.profile-picture}

### Anette Andersen

-   Programleder og overlæge
-   Mail: anette.andersen\@rm.dk
-   Tlf. 2213 5605

![](images/anette.png){.profile-picture}
:::
